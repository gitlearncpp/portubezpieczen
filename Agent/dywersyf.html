<!doctype html>
<html class="no-js" lang="pl">

<head>
  <meta charset="utf-8">
  <title>Dywersyfkacja portfela</title>

  <link href="../css/base.css" type="text/css" rel="stylesheet">

</head>

<body>
<div class="logo"><a href="index.html"> <img src="../img/80x80.png" alt="logo"></a></div>
<div class="port">
  <p>Port ubezpieczeń</p> </div>
<div class="port2">
  <p>Zakotwicz w ubezpieczeniach</p>
</div>

<div class="menu_obok">
  <p>

    <a href="../base/ub_maj.html">Ubezpieczenia majątkowe</a>
    <a href="../base/ub_zyciowe.html">Ubezpieczenia życiowe</a>
    <a href="../base/podst_zaw.html">Podstawy zawodu</a>
    <a href="../base/kontakt.html">Kontakt</a>

  </p>
</div>
<p>
  Czym jest dywersyfikacja portfela i dlaczego koniecznie musisz ją wdrożyć w swojej firmie?
  DEFINICJA
  Słownikowo dywersyfikacja to różnicowanie asortymentu produkcji lub usług w celu zmniejszenia ryzyka w prowadzeniu działalności gospodarczej. Poprzez dywersyfikację nie tylko zmniejsza się prawdopodobieństwo straty, ale zwiększa się również prawdopodobieństwo najwyższego zysku.
  DYWERSYFIKACJA W PRAKTYCE
  W jaki sposób przełożyć tę definicję na potrzeby segmentu ubezpieczeń?
  Najprościej rzecz ujmując, struktura Twojego portfela nie może być jednolita pod kątem rodzaju sprzedawanych ubezpieczeń. Nie powinieneś dopuścić szczególnie do tego, żeby ponad 90 procent twojego portfela stanowiły ubezpieczenia komunikacyjne. Jeżeli na chwilę obecną Twój portfel klientów kształtuje się właśnie w ten sposób – to zdarza się bardzo często, nie jesteś samotną wyspą…
  Czemu dywersyfikacja jest taka ważna? Zapobiega nadmiernej ucieczce klientów w momencie zaistnienia nieprzewidywalnych w tej chwili sytuacji. Jeżeli skupiasz się tylko i wyłączenie na ubezpieczeniach komunikacyjnych, to wyobraź sobie, że one nagle drożeją o 50 procent. Co się stanie? Klienci, którzy do Ciebie przyjdą zaczną chodzić do innych agentów i porównywać ceny, żeby było taniej. Oczywiście, że u innych będzie taka sama cena jak u Ciebie ale czy klientowi będzie się chciało wracać do Ciebie czy zawrze ubezpieczenie tam gdzie akurat jest? Dodatkowo dzięki dywersyfikacji portfela ubezpieczasz klienta kompleksowo: auto, nieruchomość, życie. Taki klient to skarb! On wróci do Ciebie po kolejne ubezpieczenie a nawet jeżeli auto ubezpieczy gdzie indziej, to pozostają u Ciebie w portfelu ubezpieczenia nieruchomości i życiowe. Szansa, że w kolejnym roku znowu ubezpieczysz auto tego klienta jest kolosalna. Trzeba zwrócić także uwagę, że portfel zdywersyfikowany pod względem rodzaju sprzedawanych ubezpieczeń jest portfelem stabilnym i odpornym na zmieniające się trendy i ceny. Nawet fluktuacja klientów, która jest na rynku rzeczą standardową i trzeba mieć to na uwadze nie jest w stanie zaburzyć Twojej płynności finansowej.
  KOMUNIKACJA A MAJĄTEK
  Ubezpieczenia komunikacyjne to temat przyjemny i łatwy – klienci przychodzą sami, OC to praktycznie podatek, który trzeba gdzieś zapłacić. I zwróć proszę uwagę na termin „gdzieś”. Jeżeli masz w tym roku dodatkowe zniżki, pakiety promocyjne i jako agent konkurujesz pod względem ceny ubezpieczenia OC, to pamiętaj, że sytuacja za rok może się zmienić. Pojawi się nowe Towarzystwo, obok otworzy się konkurencja, ktoś inny uzyska pakiet bonusowych zniżek dla klienta i tracisz portfel. Klient, który przychodzi do Ciebie bo sprzedajesz ubezpieczenia najtaniej, nie jest klientem lojalnym. W przyszłym roku znowu pójdzie tam gdzie jest taniej i jest to całkowicie normalne, nikt nie lubi przepłacać.
  Dlatego właśnie w portfelu należy mieć ubezpieczenia komunikacyjne o cenie zmieniającej się niczym dni w kalendarzu i ubezpieczenia majątkowe, zdecydowanie stabilniejsze cenowo i ubezpieczenia życiowe – najstabilniejsze pod tym względem.
  PRZYSZŁOŚĆ A DYWERSYFIKACJA
  Nie można się łudzić, że utrzymasz biznes na samej komunikacji, nie wiemy jaka będzie przyszłość. Już teraz spora część klientów odchodzi w ubezpieczenia typu direct. Ten trend się nie odwróci i zaklinanie rzeczywistości niestety nie pomoże…
  Jaka jest rada? Stwórz drugą nogę ubezpieczeń, wejdź w ubezpieczenia majątkowe i życiowe, zdywersyfikuj swój portfel.
  Chcesz dowiedzieć się jak zacząć to robić?
  Masz pytania na temat dywersyfikacji portfela?

</p>
<div class="footer">
  <footer>
    &copy; 2023, Projekt i wykonanie <a href="https://code-labs.org">Code-labs</a>
    W przypadku chęci wykorzystania materiałów, należy uzyskać uprzednio zgodę autora: kontakt(at)portubezieczen.pl
  </footer>
</div>

</body>

</html>

