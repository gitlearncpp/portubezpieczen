<!doctype html>
<html class="no-js" lang="pl">

<head>
  <meta charset="utf-8">
  <title>Prowizja</title>

  <link href="../css/base.css" type="text/css" rel="stylesheet">

</head>

<body>
<div class="logo"><a href="index.html"> <img src="../img/80x80.png" alt="logo"></a></div>
<div class="port">
  <p>Port ubezpieczeń</p> </div>
<div class="port2">
  <p>Zakotwicz w ubezpieczeniach</p>
</div>

<div class="menu_obok">
  <p>

    <a href="../base/ub_maj.html">Ubezpieczenia majątkowe</a>
    <a href="../base/ub_zyciowe.html">Ubezpieczenia życiowe</a>
    <a href="../base/podst_zaw.html">Podstawy zawodu</a>
    <a href="../base/kontakt.html">Kontakt</a>

  </p>
</div>
<p>
  Temat długi, szeroki i stary jak świat. Poniżej przedstawimy odpowiedź na najbardziej nurtujące pytania dotyczące rozliczeń prowizyjnych
  WYSOKOŚĆ PROWIZJI
  Od razu wyleję kubeł zimnej wody na głowę – nie jestem w stanie podać Ci konkretnych wysokości prowizji. Każde z Towarzystw ma inną stawkę, każda z multiagencji ma też inną stawkę a wszyscy razem strzegą tego jak oka w głowie. Oczywiście są pewne ramy, które wszędzie są takie same. Postaram Ci się je nakreślić, żeby można było zrozumieć o jakich kwotach w ogóle mówimy.
  Pierwsza i najważniejsza rzecz jest taka, że TU, multiagencje wypłacają prowizję od inkasa a nie od przypisu. Co to oznacza? Nie wystarczy sprzedać ubezpieczenia, klient musi je jeszcze opłacić. Jeżeli nie opłaci, Ty nie zarabiasz, bo nie zarabia Towarzystwo. Proste.
  Wysokości prowizji zależą od rodzaju sprzedanego ubezpieczenia.
  Ubezpieczenia OC – średnio 10 %
  Pakiety OC + AC – średnio od 10 do 20 %
  Ubezpieczenia na życie: od 30 do 50%, często płatne przez pierwsze kilka lat (od 3 do 5 od zawarcia ubezpieczenia, płatne po opłaceniu składki przez klienta). oczywiście najlepsi i najwięksi agencji wysokość stawek negocjują samodzielnie…
  Konkretne stawki objęte są tajemnicą i nie ma możliwości ich zdradzenia. Nawet agenci pomiędzy sobą rzadko rozmawiają o tym jakiej wysokości mają prowizje. No chyba, że się dobrze znają ale uwierz mi, o tym się raczej nie rozmawia.
  WYSOKOŚĆ PROWIZJI W TOWARZYSTWIE I W MULTIAGENCJI
  Tak, w Towarzystwie i w multiagencji otrzymasz inną prowizję za sprzedaż tego samego ubezpieczenia. Od czego to zależy? Zmiennych jest wiele, wielkość Towarzystwa, wielkość multiagencji, Twoje doświadczenie i Twój portfel klientów. Nie oszukujmy się, to ostatnie ma największe znaczenie. Im masz większy portfel i więcej klientów, tym na większą prowizję możesz liczyć. Jeżeli dopiero rozpoczynasz przygodę, zwłaszcza z ubezpieczeniami komunikacyjnymi i majątkowymi polecam Ci wybór multiagencji ubezpieczeniowej. Tam co do zasady będziesz mógł liczyć na większy zarobek. Pamiętaj, skala gra rolę. Multiagencja grupuje od kilkuset do kilkunastu tysięcy OFWCA. Przy takiej wielkości sprzedaży łatwiej jest wynegocjować wyższą stawkę prowizyjną niż przy agencie rozpoczynającym sprzedaż ubezpieczeń…
  Sytuacja wygląda inaczej, kiedy już masz swój portfel klientów. Wtedy możesz negocjować z Towarzystwem podniesienie prowizji za zwiększenie dynamiki sprzedaży. Jak to zrobić? Skontaktuj się ze mną a chętnie odpowiem na Twoje pytania.
  PROWIZJA A WYNAGRODZENIE STAŁE
  Umówmy się, agent ubezpieczeniowy żyje tylko i wyłącznie z prowizji za sprzedane i opłacone przez klienta polisy. Żadne ze znanych mi Towarzystw ubezpieczeniowych nie rozlicza się z agentem w sposób: podstawa plus prowizja. To się nie zdarza i nie ma co szukać na rynku, żadne z TU tak nie postępuje. Czemu? Ponieważ TU także utrzymują się z zainkasowanych składek. Jeżeli nie ma składki, nie ma zarobku a co gorsze, może się jeszcze zdarzyć szkoda, którą w niektórych sytuacjach TU jest w obowiązku obsłużyć i wypłacić odszkodowanie.
  Aczkolwiek, należy w tym miejscu dla ścisłości dodać, że jeżeli zatrudnisz się jako pracownik agenta, to może się zdarzyć, że będziesz na tzw. stałce plus prowizja lub na samej stałce. Nie zdarza się to często ale czasami tak, szczególnie, jeżeli rozpoczynasz pracę u dużego agenta ubezpieczeniowego. Wtedy najprawdopodobniej będziesz miał(a) wynagrodzenie stałe albo stałe plus prowizja.
  Czy znam multiagencję ubezpieczeniową, która wypłaca pośrednikom podstawę? W zasadzie tak, jest to raczej multiagencja o profilu życiowym i wypłaca podstawę. ALE nie nakręcaj się – coś za coś. Jest wypłacana podstawa ale stawki prowizyjne są mniejsze niż rynkowe, także w zasadzie wychodzi na to samo. Przydaje się to tylko na początku działalności, chociaż pamiętaj – nie ma nic za darmo i jeżeli dostajesz niewielką podstawę, to wszystko to jest Itak bardzo dobrze skalkulowane…
  NIE SAMĄ PROWIZJĄ CZŁOWIEK ŻYJE
  Głównym źródłem dochodu agenta czy pośrednika jest prowizja za sprzedane ubezpieczenia. Ale istnieją dodatkowe możliwości zarobku albo wypoczynku.
  Towarzystwa i multiagencje bardzo często ogłaszają konkursy w których można wygrać bardzo atrakcyjne nagrody rzeczowe bądź majątkowe. Często są to bony do sklepów, wycieczki, nagrody rzeczowe – od komputerów, przez ekspresy do kawy a na samochodach kończąc. Czy to się opłaca? Tak, pracując przy okazji możesz wygrać cenną nagrodę i potraktować to jako Twoją premię za zaangażowanie.
</p>
<div class="footer">
  <footer>
    &copy; 2023, Projekt i wykonanie <a href="https://code-labs.org">Code-labs</a>
    W przypadku chęci wykorzystania materiałów, należy uzyskać uprzednio zgodę autora: kontakt(at)portubezieczen.pl
  </footer>
</div>

</body>

</html>

